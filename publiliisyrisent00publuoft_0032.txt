:26 PROLEGOMENA.

ediderunt, quos duos praeter Fabricium nominavi editores,
Henricus Stephanus annis 1564 et 1569, in Fragmentis
poetarum veterum latinorum iam a Roberto patre collectis,
vir sobrii iudicii, quippe qui perpaucis exceptis acquiesceret
in sententiis ab Erasmo evulgatis, et Theodorus Zwin-
gerus anno 1575, qui pag. 62 aperte professus est ‘minimo
neqotio ostendi posse inter Publianos versus non paucos spurios
reperiri', quibus verbis Panthaleonis editionem videtur notasse.
Zwingeri opus, ‘Morum philosophia poetica, ex veterum
utriusque linguae poetarum thesauris XVIII. libris deducta
Basil. 1575’ magnum volumen est, quod ad 1621 paginarum
ambitum accrevit, nec tamen, quantum vidi, aliae sententiae
continentur nisi Erasmianae. Nonnullas editor coniecturis
emendare conatus est, ex. gr. v. 187 feminam maturam, ’v. 321
demit at sibi, quas, cum sint nullius pretii, in apparatu cri-
tico plerumque silentio praetermisimus.

De Dionysio Godofredo pauca sufficient: nam in-
iuria inter Publilii editores refertur. Is enim, cum Senecae
philosophi opera quae extant omnia sex voluminibus Basiliae
1590 edidisset, in vol. VI. extremo pg. 273—287 <proverbia
Semeae’ adiecit, ne quid desideraretur, vel quod incertae
auctoritatis esset. Ita factum est, ut sententias pedestres,
quae in editione nostra litteris inclinatis expressae sunt, nec
iambis clauderet, nec selectas, sed universas reciperet, prout
eas in codicibus editionibusque vetustis repererat, denique
ne interpolatas quidem ex Senecae de clementia libris peti-
tas resecare auderet. ·

Cum Stephanus et Zwingerus in viam rectam ab Eras-
mo monstratam, a qua Panthaleon decesserat, reflexissent,
ecce sub finem saeculi XVI. Petrus Pithoeus denuo in
veterem errorem relapsus est„ Sicut autem aegrotantibus
febris recidiva gravius nocet, ita Pithoei exemplum poste-
rioribus editoribus tantum caliginis offudit, ut usque ad hunc
diem vestigia veritatis relegere nemini contigerit. Scilicet
eo maxime imposuit Pithoeus philologis, quod Epigram-
mata et poematia vetera Parisiis excussa a Dionysio
Duvallio anno 1590 pleraque ex antiquis codicibus nunc pri-
mum, alia emendatiora se edidisse in fronte libri professus
est, non arroganter, si anthologiam in universum spectaveris:

