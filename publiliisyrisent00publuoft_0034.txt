28 ruennuousm.

pis Adami Sartorii, unde ad hunc usque diem Sartorius
inter editores Publilii fuisse perhibetur. Quis vero fuerit,
qui primus Publilii versus Frisingenses perpolivit, nec lectori
prodidit editor nec scaligero tum temporis cognitum fuit.
Sic enim in epistula 351 ad Carolum Labbaeum scripsit:
‘Mimos edi plurimi fecerim, ut Loiolitis Ingolstadiensibus,
monstris maledicentissimis, os obturetur, qui multa me in-
dustria omisisse, alia etiam pervertisse· dieunt, XVIII. Kal.
Dec. 1506’, *et in epist. 360 ‘Mimos publicari propter Ingol-
stadiensem paedagogulum permagni facio, qui omnia me per-
vertisse scribit , quum tamen ne syllaba quidem ab editione

Pithoeana discesserim. Omnium Loiolitarum contumeliosis· y

simi Ingolstadienses sunt. Lugd. Bat. III. Non. Dec. 1608’,
quae-verba hunc praefationis Ingolstadiensis locum respiciunt:
‘Scaliger in lucem dedit aliquot mimos Syri. Vellem indi-
casset, quis illi in Syri editione fundus et quorum exempla·
rium> fidem secutus sit. Suo arbitrio alios mimos mutat,
alios omittit. Nec deest exemplum, ubi versum Laberii pro
Publiano ponit’.

De hac Publilii editione Ingolstadiensi, quae saepius ad -
calcem Mureti operum repetita est, velut Ingolst. 1603, 1608,
Venetiis 1618, Lipsiae 1672 curante Jae. Thomasio, ibidem
1690 sumptibus Joh. Grossii, Veronae 1729, Patavii 1740 et
1769, propterea pluribus dicendum erat, quia est quasi altera
Erasmiana, id est editio princeps versuum a litteris N-V
incipientium, nec tamen cuiquam editorum recentiorum, ne
Schweigero quidem cognita. Laudanda est vel hoc nomine,
quodslitterae H. G. S· F. singulis versibus appositae aut
non appositae declarant, utrum illi in exemplaribus Hem-ici
Stephani, Godofrcdi, Scaligeri et in codice Frisingensi ex-
tent necne, et quod editor in commentario critico varias co-
dicis F. lectiones ex parte saltem enotavit. Sed in versibus
constituendis expurgandisque mendis nimium sese applicavit
codicis scripturae, ita ut postero editori permulta reliquerit
sananda, nec levius damnum eo attulit Publilio, quod Scali-
gero obsecutus ab eo ordine descivit, quo singulae sententiae
in codicibus perscriptae sunt. Cf. infra Proleg. cap. 1111
initio. ‚

Plerique sospitatorem alterius sententiarum partis Ja- ’

